---
title: "L'opera struggente di un formidabile genio"
date: 2022-01-24T17:22:06+01:00
draft: true
link: url("#")
image: "/images/posts/struggente_formidabile.gif"

author: "Nicolo' Vallarano"
object: "Book"

tags:
    - Romanzo
    - italiano
    - post-moderno
    - Dave Eggers
---

Dave Eggers sa scrivere. E lo sa. E ci tiene a farcelo sapere. Cosi come ci tiene a farci sapere un sacco di altre cose, apparentemente (e spesso profondamente) inutili e noiose, ma che ogni tanto come oro nella seccia nascondono davvero qualcosa di interessante, tenero, toccante o sincero. Non che l'autore non sia sincero: a tratti sembra che ci tenga ad esserlo fin troppo, a tratti sembra che la sua sincerita' sia una posa, a tratti(forse troppo spesso) ci tiene a rompere la finzione ed a parlare con i suoi personaggi, i suoi lettori, se stesso a cuore aperto. Che e' poi quello che sembra il fine ultimo di questo libro, aprire se stesso e aprire gli altri, farsi mangiare e mangiare gli altri, per ottenere una storia, un opera che struggente lo e' davvero, ed anche triste, divertente, emozionante, coinvolgente, noiosa.

Eggers ci apre la sua testa, la sua vita e le vite di tutte le persone attorno a lui che appunto divora al fine di, grazie al suo formidabile genio, restituire a noi, sotto forma di romanzato(leggasi digerito) contenuto d'intrattenimento per noi, il lettore.

Ma non e' un opera falsa. E non e' un opera falsa. E' un libro che, come lo stesso autore, cerca di rompere tutto per far uscire qualcosa, e lo fa in maniera disordinata, provocatoria, un po ridicola alle volte, ingenua tale altre, con il bisogno di affermazione dell'adolescente che molto vocalmente non ha bisogno del tuo assenso, ma fa di tutto per ottenerlo, fa di tutto perche' tu lo guardi e gli dici che e' stato bravo, che ha fatto bene, che c'ha provato, che le sue intenzioni erano giuste, che sappiamo benissimo che non voleva ferire nessuno, e che davvero amava sua madre, e che abbiamo capito il complic	ato rapporto con suo padre. Questo libro vuole essere capito, lo grida ad ogni pagina.

